En god hverdag med diabetesPå denne side får du nogle gode bud på, hvordan du kan opnå en bedre regulering af din diabetes. Det handler om blandt andet om at forstå sin krop.Det skal føles godt at være velreguleretHar du haft en ubehagelig oplevelse med for lavt blodsukker, kan den sætte sig i kroppen, så du bevidst eller ubevidst ikke vil for langt ned i blodsukkerniveau. Det er vigtigt at tage hånd om angsten for og problemer med lavt blodsukker for at få et godt liv med diabetes.Tal med din behandler, hvis du oplever angsten for lavt blodsukker som et problem i hverdagen. Det er et godt sted at begynde, hvis du gerne vil blive bedre reguleret.Hvad er en god hverdag for dig?Den gode hverdag giver dig et godt 3-måneders tal for middelblodsukker. For at forstå din krop og de udsving, der er i blodsukker i løbet af dagen, er det en god idé at måle blodsukker flere gange om dagen. Du kan bruge resultaterne til at forstå, om det, du har gjort, virker.Hvis dit blodsukker ser fornuftig ud, har du truffet den rigtige beslutning om insulindosis (eller eventuelt anden diabetesmedicin) i forhold til din fysiske aktivitet og den mad, du har spist i timerne inden.Du bør generelt holde øje med hvordan forskellige former for motion og mad påvirker dit blodsukker.Forstå din kropØnsker du at ændre dit middelblodsukker til et lavere niveau, er det en god idé at gøre det struktureret. Start med at have fokus på et blodsukker, som ligger for højt i løbet af dagen, f.eks. om morgenen. Når du har fået styr på dit morgenblodsukker, kan du gå videre til andre tidspunkter og aktiviteter i løbet af dagen, der kan være svære at styre.Ved at forstå din krop og dit blodsukker kan du med tiden få den hverdag, der passer godt til dig. Og så vil diabetes ikke fylde så meget i dit liv. Når du har hverdagen på plads, kan du også en gang imellem, i forbindelse med sport, fester og rejser, have lidt større udsving i dine tal, uden at det gør så meget.Dit blodsukkerapparat husker dine målinger og giver en daglig profil af dit blodsukker. Den kan du bruge i dialogen med din behandler. Derfor er det vigtigt, at du husker at tage dit blodsukkerapparat med til konsultationen.Gode vaner i forhold til medicinFor mange person med diabetes kan der være rigtig meget medicin at holde styr på. Vi anbefaler, at du laver nogle rutiner, så du får mest mulig struktur på indtagelsen af medicin. På den måde gør du det helt automatisk.Hvordan når jeg mine mål?Når du har diabetes, er det vigtigt, at du har fokus på god blodsukkerregulering, blodtryk, kolesterol, vægt, rygning og fysisk aktivitet.Herunder kan du læse om, hvordan du løbende sætter dine egne personlige mål, så de er realistiske og passer til dig. Det kan sagtens være, at du er i en situation, hvor det ikke er hensigtsmæssigt eller realistisk at nå de officielle mål, og det er helt ok.Det afhænger af dine egne ønsker, din krop og din alder, og det bestemmer du bedst i dialog med din behandler.Det kan være en god idé, at du arbejder med et mål ad gangen på en konkret måde og med en plan. Det er vigtigt at vælge et mål, som betyder noget for dig.Diabetes og livsstilLuk alleVægtVægt skal tænkes sammen med mad og bevægelse. Sundhedsstyrelsen anbefaler et BMI på mellem 18,5 og 24,9 (normalvægtig). Men hvis du bevæger dig rigtig meget, kan du godt have et højere BMI, uden at det er et problem. Derfor er det individuelt at sætte målene for vægten.Hvis du ønsker at tabe dig, anbefaler vi, at du får hjælp af en klinisk diætist. På den måde går du ikke ind og ud af den ene kur efter den anden, men indarbejder i stedet livstilsændringer, du kan holde.BMI (Body Mass Index) er et mål for, om du er undervægtig, normalvægtig eller overvægtig. Tallet beregnes ud fra din vægt (i kg) og din højde (i meter) på denne måde:vægt / (højde x højde)Det skal dog tages med et vist forbehold. Træner du meget med vægte og er muskuløs, kan du sagtens have et højt BMI, uden at du dermed er overvægtig.• BMI under 18,5: Undervægtig• BMI mellem 18,5 og 24,9: Normalvægt• BMI mellem 25 og 29,9: Overvægtig• BMI mellem 30 og 39,9: Fedme• BMI over 40: Svær fedmeRygningHvis du har diabetes og ryger, er din risiko for hjerte-kar-sygdomme meget forhøjet. Derfor er et rygestop et rigtigt godt sted at starte, hvis du skal vælge mellem forskellige mål, som du vil fokusere på.Der findes mange forskellige hjælpemidler til at holde op med at ryge. Se mere om rygestop.