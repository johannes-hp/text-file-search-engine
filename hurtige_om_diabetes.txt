5 hurtige om diabetesRevisionsdato: 08.12.20201. Hvad er diabetes?Diabetes (sukkersyge) er en sygdom, hvor bugspytkirtlen af forskellige årsager producerer for lidt eller slet intet insulin. Diabetes kan også skyldes, at kroppen har udviklet nedsat følsomhed for insulin. Insulin skal bruges til at transportere sukker fra blodet og ud i kroppens væv, til f.eks. muskler. Hvis du har diabetes, ophobes sukkeret i blodet, så blodsukkeret stiger, og der kommer for lidt sukker ud til kroppens væv. For højt blodsukker over længere tid kan være en medvirkende årsag til en række følgesygdomme.  2. Hvem får diabetes?Diabetes type 1: Det er oftest børn og teenagere, der får diabetes 1. Hvis den ene eller begge forældre har diabetes, er der en lidt øget risiko for at få diabetes.  Diabetes type 2: Findes hyppigst hos voksne og hænger ofte tæt sammen med livsstil. Fx ved man, at overvægt og manglende motion øger risikoen markant for at udvikle diabetes 2. 3. Hvordan opdager du det?Typiske symptomer på begge typer diabetes er: • tørst• kløe• hyppig vandladning• infektioner i hud og slimhinder.Andre symptomer kan være: kvalme, træthed, syns- og føleforstyrrelser og hovedpine.Du kan godt have diabetes, selvom du ikke har alle symptomerne. 4. Hvordan er behandlingen?Behandlingen går ud på at sikre at dit blodsukker holdes på normalt niveau, så risikoen for følgesygdomme mindskes.Diabetes type 1 behandles med insulin, sund kost og motion. Diabetes type 2 behandles i mange tilfælde først med livsstilsændringer. Du bør spise sundt, tabe dig, hvis du er overvægtig, holde op med at ryge og dyrke regelmæssig motion. Kan dit blodsukker ikke komme ned på normalt niveau på denne måde, kan du få behandling med tabletter. Det kan også blive nødvendigt at behandle med insulin.   5. Hvordan er forløbet?Diabetes kan ikke helbredes, men hvis du passer godt på dig selv, sørger for at få omhyggelig og korrekt behandling og overholder dine besøg hos lægen, kan du leve et godt og langt liv med diabetes. Hvis dit blodsukker holdes på et normalt niveau, nedsættes risikoen for at udvikle følgesygdomme.  Hvis du ikke tager hensyn til din sygdom, har du øget risiko for alvorlige følgesygdomme, f.eks. blodpropper, nedsat syn og dårligt blodomløb. Dårligt blodomløb kan i svære tilfælde gøre, at det kan blive nødvendigt med amputation af f.eks. fod eller ben.